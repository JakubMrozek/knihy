# Příběh lidského těla: Evoluce, zdraví a nemoci (Daniel E. Lieberman)
* Lidské tělo se nevyvinulo tak, abychom se racionálně rozhodovali, co jíst nebo jak cvičit v podmínkách nadbytku a pohodlí. Člověk se nevyvinul k tomu, aby byl šťastný nebo v práci úspěšný. Evoluce nás vedla pouze k tomu, abychom se dokázali úspěšně rozmnožit v různých podmínkách.
* Vyvinuli jsme se k tomu, abychom uměli spolupracovat, ale také k tomu, abychom uměli lhát, podvádět, krást či vraždit. Evoluce nehledá etiku.
* Paleostrava? Měli bychom se stravovat jako lidé před mnoha lety, když je to pro nás přirozené? Pak bychom měli jíst i třeba červy či spát na tvrdé zemi.
* Evoluce nás tlačí k optimu, ale optima nikdy nedosáhneme, protože se podmínky, ve kterých žijeme, neustále mění. Musíme se tedy neustále vyvíjet.
* Proč máme bílou pokožku? Nechrání nás před splálením na ostrém slunci, ale v mírném pásu pomáhá syntetizovat nedostatek vitamínu D v prostředí s nedostatkem slunečního záření jako je mírný podnebný pás.
* Cukrovka 2. typu. Tělo přestane reagovat na inzulín, (hormon, který zpracovává cukr a ukládá ho jako tuk), díky tomu roste množství cukru v těle, na to reaguje slinivka, která vyrábí více a více inzulínu, toto množství ale již nestačí a hladina cukru zůstává v krvi vysoká. Musíme se léčit, jinak by mohlo dojít až ke smrti.
* Adaptace na vzpřímenou chůzi uvolnila lidem ruce, to umožnilo vytvářet nástroje, což zase posilovalo vývoj mozku. Pravděpodobně tedy právě vzpřímená chůze umožnila rozvoj člověka do dnešní doby (na druhou stranu třeba klukani jsou také vzpřímení a žádný další vývoj nenastal).
* Poslední společný předek člověka a šimpanze žil někdy před 5 až 8 mil. let, nemáme však žádné fosílie. Nejblíže mu jsou Sahelanthropus v Čadu a o něco mladší Orrorin v Keni. Musí vykazovat znaky vzpřímené chůze.
* Hominini je skupina (jednotka mezi čeledí a rodem), kam patří šimpanz, člověk a všichni předci člověka až po posledního společného předka lidí a šimpanzů.
* Vzpřímená chůze byla v některých ohledech výhodnější. Člověk mohl snázeji dosáhnout na ovoce na stromech a hlavně ušetřil množství energie při chůzi. Šimpanz ujde denně cca 3 km a přitom má stejný výdej energie jako člověk, který ujde 12 km (především díky tvaru pánve). Ve chvíli, kdy probíhaly změny klimatu, podnebí se ochlazovalo a plocha vhodná pro život se posouvala, bylo výhodné spotřebovat méně energie na pohyb a hledání potravy. 
* Bipedalismus je označení chůze po dvou.
* Australopithecus (“jižní opice”) byl dlouho považován za nejstaršího předka člověka (než byly objeveni Sahelanthropus, Orrorin a Ardipithecus). Žil přibližně před 4,1 až 1,3 mil. let a máme mnoho jeho pozůstatků ke zkoumání. Samice měla cca 28 až 35 kg, samec byl 2x větší.Živili se kořínky, zrním, stonky, méně už ovocem. Měli mohutné čelisti, byli to “lidské krávy”. Zhruba ½ dne trávili žvýkáním.
* Evoluce výrazně zvýhodňovala ty, kteří dokáží přežít v nouzových podmínkách a živit se nouzovou stravou. Australopitekus se třeba naučil vyhrabávat potravu v zemi (brambory ap.).
* Zuby byly pro ně nesmírně důležité. Jejich ztráta znamenala často smrt. Potrava byla tvrdá a ztráta zubů znamenala nemožnost je rozžvýkat.
* Homo erectus se objevil v Africe poprvé před 1,9 mil. let a odtud se rozšířil do celého světa. Patří mezi první lidi, má moderní lidské proporce.
* Možní předchůdci homo erectus byl homo habilis (čl. zručný) či homo rudolfinus.
* Strava homo erectus byla ze 70% rostlinného typu. Sběr byl velmi složitý, nutričně bohaté potraviny jsou zakopané v zemi a jejich vykopání zabralo i 20 min. Matka pro sebe a pro své potomky potřebovala až 4500 kcal denně, nicméně z rostlinné stravy dokázala získat jen 2000 kcal. Zbylou část jídelníčku tedy tvořilo maso. 
* Maso bylo však velmi těžké získat, proto přišla na řadu první dělba práce. Ženy byly obvykle sběračky, muži lovili. Spolupráce ve skupině byla velmi důležitá a před 2 mil. let byla otázkou přežití.
* Mezi první nástroje patřil kámen opracovaný do ostřejší podoby, který se používal k úpravě masa. Bez toho by žvýkání zabralo velmi mnoho času a energie.
* První zbraně byly ostré klacky, dýky a kameny. První oštěpy se objevily až před 500 tis. roky a první luky a šípy před 100 tis. roky. 
* Jak tehdejší lidé lovili? Homo erectus byl schopen tělo chladit pocením, díky tomu dokázal běhat na dlouhou vzdálenost. Oproti tomu zvířata se chladí dýcháním. Dokáží běžet rychle, ale pak potřebují pauzu. Člověk tedy lovil zvířata tak, že je uštval. Nenechával je vydechnout, až zvíře zkolabovalo a nebylo schopné se bránit. Pak ho člověk zabil kameny či ostrými klacky. Schopnost chlazení pocením byla klíčová.
* Zvětšení mozku nastalo, když člověk začal lovit. Jeho strava byla výživnější, lov mu zabral méně času. Střeva, která jsou energeticky velmi náročná, se začala zmenšovat a evoluce se tedy zaměřila na mozek.
* Dvě rozdílné strategie přežití. Jeden živočišný druh (třeba myši) mají co nejvíce potomků, protože jen malá část se dožije dospělosti. Naopak pro lidi (a třeba šimpanzi či sloni) mají mláďat málo, ale investují do jejich výchovy hodně času. Protože jsou pak chytřejší, jsou i lepší lovci a mají vyšší šanci na přežití.
* Homo erectus žil obvykle ve skupině až 8 rodin a tyto rodiny žily na ploše 250 až 500 km.
* Jak se mohly jiné druhy dostat na místa, která jsou dnes oddělená moři a oceány? Dostali se tam díky globálním změnám klimatu. V době tepla byla hladina oceánů velmi nízko, bylo možné třeba dojít z Francie do Anglie či z Vietnamu do Indonésie. V okolí Temže žili třeba hroši.
* Co je archaický člověk? Jsou to poddruhy homo erectus. 
* Používali již kamenné hroty, které umožnily lepší techniku lovu. Oheň člověk ovládl už ořes 1 mil. let (víme to podle ohořelých kostí) a člověk archaický už dokázal vařit.
* V západní Evropě se vyvninul neandrtálec, žil přibližně přes 200 000 až 30 000 roky.
* Mozek homo sapiens spotřebuje 20 až 25% energie, až 400 kcal kcal každý den.
* Lovci a zběrači museli znát až 100 druhů rostlin, bylo kriticky důležité, aby věděli, jak s nimi nakládat.
* Fáze lidského vývoje jsou kojenec (zcela závislý na mléku od matky), mládě (již je na matce nezávislé, probíhá rozvoj těla), adolescence (začátek puberty až konec kosterního růstu). Současný člověk má navíc fázi dětství, kdy matka dítě již nekojí, ale dítě je stále na matce závislé.
* U člověka je výrazně pomalejší vývoj mozku. Trvá to 6 let, než se mozek vyvine.
* Tuk má víc funkcí, mj. je to zásobárna energie. V posledním trimestru těhotenství se u dítěte zvětší jeho množství až 100x. Lovci muži měli 10% tuku v těle, ženy 15%.
* BMR (rychlost bazálního metabolismu) znamená, kolik tělo spotřebuje, když je v úplném klidu. U člověka je to asi 1500 kcal na den.
* Archaičtí lidé a h. erectus měli energetický příjem asi o 1000 až 2500 kcal vyšší než výdej. Přebytečnou energii pak mohli investovat do růstu (u dětí), ukládání tuku, vyšší aktivitě či k více plození. 
* Na uzavřených ostrovech obvykle prosperují malí živočichové, protože mají méně konkurence a predátorů. Jejich tělo se zvětšuje. A naopak pro veké živočichy to dobré prostředí není, trpí nedostatek potravy a jejich tělo se zmenšuje. Na ostrově Flores žili hobiti (vážili 25 až 30 kg) a na ostrov se dostali už přes 800 tis. lety. 
* H. sapiens se rozvinul před 200 tis. roky z Afriky, všichni jsme potomky z 14 000 předků ze subsaharské Afriky.
* Všichni neafričané mají 2-5% genů z neandrtálců (afričané nemají skoro žádné). Další křížení probíhalo s denisovany, lidé v Oceánii s nimi mají 3-5% genů společných.
* Moderní lidé se dostali do Evropy před 40 tis. lety, do Asie před 60 tis. lety, před 30 tis. až 15 tis. roky přešli do Ameriky. Jakmile se moderní člověk rozšířil po světě, ostatní druhy rychle vymíraly.
* Z afrických nalezišť před 70 000 roky je patrné, že již probíhal obchod na delší vzdálenosti a máme důkazy o počítečním umění.
* V mladém paleolitu v době před 50 tis. lety nastala velká revoluce. Především kulturní a technická. Začaly se vyrábět jehly na šití oděvů, svítidla, háčky na ryby, flétny, nástroje na vaření, máme známky obývání i míst jako je Sibiř.
* Pouze člověk má společný prostor pro dýchání i trávení, takže pouze člověk se může udusit spolknutím velkého sousta (4. nejčastější příčina umrtí v USA).
* Průměrný lovec z Tanzánie nachodí 15 km denně a váží 51 kg, jeho energetický výdej je 2600 kcal. Oproti tomu průměrný Evropan váží o 50% více a fyzicky pracuje o 75% méně. Průměrný Američan je dnes o 7 cm vyšší a žije o 30 let véce než před 100 lety.
* Nevyvinuli jsme se k tomu, abychom byli zdraví. Evoluce prosadila nezvladatelnou chuť na sladké a snahu odpočívat, kdy je to možné. 
* Nemoci z nesouladu. Třeba zubní kaz vzniká díky zemědělství a vyšší spotřebě cukru a škrobu. 
* Důkazy o přerodu mezi sběrači a lovci. Tábořiště Ohalo II blízko Galijského jezera, žilo zde 20 až 40 lidí, používali již nástroje typu mlecích kamenů na mouku, srpy pro sečení trávy ap.
* Proč vlastně lidé přešli k zemědělství? Patrně kvůli přechodu klimatu. Počasí bylo teplejší, to nahrávalo usazení a pěstování a chovu dobytka. Lidé začali mít více dětí a ty bylo potřeba živit. V případě lovu a sběru je velmi těžké získat dostatek potravy pro početnější rodinu. Jakmile se už lidé usadili, nebyla cesta zpět, dětí bylo už hodně a nebylo by možné je uživit.
* První město Jericho. Zhruba 50 domů, žilo zde asi 500 lidí, velikost jako Václavské náměstí. Při zemědělství ještě lovili gazely, poté domestifikovali zvířata, vynalezli třeba keramiku. Rýže a proso bylo v údolí čínských řek před 9000 roky.
* Psy jsme si vysšlechtili z vlků před 12 000 roky.
* Děti byly nutnou investicí. Mohly pracovat, případně pomáhat s hlídáním mladších potomků a tak se populace rozrůstala.
* Jak se první zemědělcí stravovali? Chleba, obilí, hrách, čočka, mléčné výrobky, občas maso, v sezóně i ovoce. 
* Původní zemědělec dokázal vyprodukovat až 12 800 kcal za den.
* Zemědělství však přineslo celou řadu problémů. Strava byla nevyvážená, občas přicházely hladomory, vznikly zubní kazy (u lovců a sběračů téměř nejsou, u zemědělců jsou naopak často).
* PAL je poměr vydané energie ku BMR. Pro sedavé zamětnání je kolem 1,6, pro zemědělce 2,1 pro muže a 1,9 pro ženy. Naproti tomu lovec měl o 0,2 nižší hodnoy.
* Se vznikem zemědělství se začaly objevovat epidemie, protože lidé žili ve věších skupinách. Před 7 tis. roky první malá města, před 5 tis. roky už metropole Ur či Mohendžodaro s 10 tis. lidmi.
* Zemědělci měli v dobrých obdobích přebytky, které se pak snažili prodat. To vedlo k dalším kontaktům a šíření nemocí. Další problém byl hromadění odpadu, což znamenalo další šíření chorob (přenášení pomocí myší). Udržování parazitů na oblečení. Další zdroj nákaz byl kontakt se zvířaty. 
* Chřipka vzniká z vodního ptactva, které ji přenese na domácí zvířata a odtud se dostane na člověka. 
* Mezi plusy zemědělství patří radikální zvětšení popuace, vytváření přebytků, které umožnily vznik umění, škol ap. Mezi mínusy patřily války, ultačování, epidemie, otročení.
* Proč byly dříve děti menšího vzrůstu? Musely věnovat energii na práci a boj s chorobami a přebytek energie nebylo možné použít na rozvoj a růst.
* Co nám dala evoluce za posledních 300-500 generací? Třeba lepší adaptaci na různé choroby, např. na malarii máme dnes lepší imunitu. Dříve také člověk nepil mléko, když ho matka přestala kojit. Naopak zemědělci mléko pili, takže se i člověk lépe adaptoval na jeho konzumaci.

