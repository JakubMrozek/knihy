# Akciové investice (Daniel Gladiš)
* Dobrý investor musí:
  * a) dobře ocenit společnost
  * b) správně pohlížet na pohyby trhu.
* Investovat jen do společností, kterým dobře rozumím (sleduji svůj kruh kompetencí).
* Investiční operace je taková operace, která po důkladné analýze slibuje bezpečnost vkladu a přiměřený výnos. Operace, která tato podmínky nesplňuje, se nazývá spekulace (B. Graham).
* ROE je rentabilita kapitálu, neboli kolik čistého zisku připadá na 1 investovanou korunu. ROE = výsledek hospodaření / vlastní kapitál. Když má společnost ROE 10%, znamená to, že když má společnost vlastní jmění 100, pak zisk bude 10.
* Proč cena akcie v dlouhodobém horizontu sleduje hodnotu společnosti? Nikdo to přesně neví, ale je to jeden ze zákonů businessu. Neviditelná ruka trhu. Funguje to však jen dlouhodobě, kterátkodobě vyhrávají populární akcie.
* Přes 90% investorů má investiční horizont menší než 3 měsíce (podle analýzy Vltava fondu).
* Proč ceny akcií během krize padají? Podnik se dostává do finanční tísně a jedním z možných řešení je vydávání dalších akcií, tím se sníží hodnota akcií a trhy to reflektují už dříve.
* Diskontovaná hodnota cashflow (DCF). Vytvořím si několik variant budoucího cashflow - agresivní, optimistickou, neutrální a konzervativní. Pro každou variantu mám období historické (reálná data), prognozované (odhad následujících 5 let), přechodné a konečné. U konečného období se odhadne růst za 10 let a u přechodného období se jen doplní čísla.
* DCF má hodně problémů, především se jednotlivé varianty výrazně liší, vše závisí na odhadech a je to nepoužitelné pro volatilní podnikání.
* Při analýze 500 tis. odhadů analytiků se zjistilo, že cca 50% je úplně špatně.
* Diskontní míra určuje, o kolik preferujeme peníze dnes více než v budoucnosti (časová hodnota peněz). Skládá se z bezrizikové diskontní míry (státní dluhopis) a riziková prémie, která je individuální pro každého investora.
* PE ratio je poměr mezi cenou akcie a ziskem na akcii. PE = tržní kapitalizace / čistý zisk. Za to E (čistý zisk) se může dosadit ledasco, nejčastěji se tam dosazuje čistý zisk za poslední rok.
* Opačná hodnota je výnosové procento. Pokud je PE = 10, tak výnosové procento je 1/10 = 10%. To znamená, že společnost vytvoří během jednoho roku zisk, jehož velikost je 10% její tržní kapitalizace. 
* Pokud je PE stabilní, lze PE chápat i jako návratnost investice. 
* CAPE je podobné jako PE, ale jako čistý získ se počítá klouzavý průměr za 10 let. 
* Jak se vypočítá návratnost investice pomocí ROE? Vypočítáme zisk za 1, 2, … 7 let na jednu akcii. Používáme složené úročení. Poté zisky sečteme a vynásobíme to hodnotou PE (funguje jako návratnost investice). K tomu se připočítají dividendy na akcii po odpočtu daně. Tím získáme očekávanou hodnotu akcie za 7 let. Vypočítáme rozdíl mezi odhadovanou cenou a současnou cenou a získáme tím očekávaný celkový výnos a z toho poté vypočítáme průměrný roční výnos p.a.
* Důležité je investovat do předvídatelných společností. Hledáme společnosti, které mají vysoké ROE a část zisku umí dobře reinvestovat nebo ho vyplácejí akcionářům formou dividend či odkupu akcií.
* ROE je průměrně kolem 12%, ROE vyšší než 30% je fantastické. Pozor na to, že účetní hrátky s dluhem může ROE papírově ovlivňovat.
* Velké peníze se vydělávají čekáním. Největší překážkou investora je jeho hlava.
* Nížší cena znamená také nižší riziko (můžeme méně ztratit). Riziko je pravděpodobnost trvalé ztráty vložené investice.
* Pro odhad rizika se občas používá VaR (value at risk). Je to ale spíše šarlatánská metoda, která nefunguje, když to nejvíce potřebujeme. Nepoužívat.
* Dobré portfolio musí počítat s vícero způsoby, jak se bude budoucnost odvíjet. Špatné portfolio sází jen na jednu konkrétní variantu vývoje. 
* “Bůj stvořil ekonomy proto, aby kartářky vypadaly dobře.”
* Číst, přemýšlet, investovat. V tomto pořadí.
* Časopis Value Line je patrně nejlepší v oborou pro investory. Obsahuje tipy na investice.
* Kellyho vzorec pro výpočet optimální velikosti investice.
* Ideální je mít kolem 10 investicí, různé oblasti, diverzifikace, jednou za čas se akcie obmění.
* Existují dva přístupy k investování. Bottom - Up znamená, že hledám konkrétní akcie, konkrétní společnosti. V případě strategie Top - Down se nejprve prozkoumává oblast trhu a pak se v ní hledají příhodné akcie.
* Kognitivní zkreslení u investorů:
  * Přílišná sebedůvěra (overconfidance). Většina lidí si myslí, že jsou nadprůměrní investoři. Zkreslení je větší u expertů než u laiků.
  * Promítání bezprostřední minulosti do budoucnosti (confirmation bias). Když jdou trhy dolů, lidé předpokládají, že půjdou dolů pořád. A když jdou nahoru, lidé předpokládají, že půjdou nahoru už napořád.
  * Konfirmační zkreslení. Investoři si vytvoří názor a pak hledají informace, které jejich názor podpoří. 
  * Davové chování (heading). Podléhání davovému chování. Když ostatní kupují, snažíme se kupovat také.
  * Averze ke zrátě (loss aversion). Obava se ztráty motivuje lidi mnohem více než šance na stejně velký zisk.
  * Ex post přeceňování předvidatelnosti události (hindsight bias). Lidé mají zpětně pocit, že věděli už dříve, že se situace bude vyvíjet přesně takhle. 
  * Nepochopení nahodilosti. Lidé hledají za vším nějaké vysvětlení. Občas se prostě věci stávají.
  * Paralýza z přemíry informací (information bias). Představa, že více informací pomůže k lepšímu rozhodnutí, je mylná. Často máme informaci přespříliš.
  * Neschopnost vybrat si z řady atraktivních možností (choice paralysis).
  * Mentální učetnictví. Peníze získané různě posuzujeme také různě. Peníze vydané za oběd v hotovosti vnímáme hůře než peníze vydané při platbě kartou. Investoři vybírají zisky příliš brzy a na ztrátách sedí příliš dlouho.
  * Osobní zaujatost (self-serving bias). Dobré výsledky přisuzujeme vlastní genialitě, špatné výsledky externím okolnostem.
  * Podléhání pohádkám (story bias). Vysvětlujeme si, že se něco stalo pomocí nějakého hezkého příběhu.
  * Kotvení (anchoring). Vnímáme třeba cenu před propadem a myslíme si, že se k ní akcie vrátí, i když se od ní třeba více vzdaluje než přibližuje.
  * Přílišná averze k riziku (risk aversion).
* Hledáme také společnosti, které mají konkurenční výhodu a ta je dlouhodobě udržitelná. Společnost by měla podnikat v odvětví, kde jsou vysoké bariéry pro vstup jako např. vysoké náklady zákazníků na změnu, potřeba vysoké úvodní investice, značka, nižší provozní náklady, jedinečnost aktiv, závislost klientů, patenty, regulace, výhody z rozsahu, network efekt, ale také kultura společnosti a integrita managementu.
* Společnosti, které tyto charakteristiky nesplňují, jsou např. aerolinky, ocelárny, automobilky, ropné společnosti, těžba kovu či papírny.
* Když jsou nízké úrokové sazby jako nyní, pak jsou ostatní aktiva drahá.
* Velký dluh je problém. Samotný dluh však problém být nemusí, pokud
  * je hodnota aktiv vyšší než hodnota závazků,
  * má společnost dostatečně vysoké cash flow,
  * má společnost možnost získat kapitál na trzích v případě, že se ji nedostává hotovosti.
* Máme různé druhy společností:
  * Hodnotová past (stagnující tržby a naopak rostoucí náklady).
  * Hodnotová společnost (stagnující tržby, ale i růst nákladů 0%).
  * Růstová společnost (růst % tržeb stejný jako růst % nákladů).
  * Dobrá společnost (růst % tržeb je vyšší než růst % nákladů).
  * Vyjímečná společnost (růst tržeb a stagnující náklady).
* Dluhopisy jsou během vysoké inflace problém. Mají předem stanovenou návratnost a ta může být nižší než inflace, pak jsou vlastně ztrátové.
* Společnost může zvýšit výnos vlastního jmění 5 způsoby:
  * růstem obratu,
  * nižšími náklady na dluh,
  * vyšším dluhem,
  * nižšími daněmi
  * a vyššími maržemi z obratu.
* Inflační kompenzační věta: Velké nárůsty hodnoty a majetku společnosti v dobách vysoké inflace pocházejí z vlastnictví businessů, které kombinují trvale hodnotná vysoká nehmotná aktiva s relativně malými požadavky na investice do hmotných aktiv.
* Nejhodnotnější značky podle Forbesu: Apple, MS, Coca-Cola, IBM, Google, McDonald’s, BMW, Louis Vuitton, Disney, Walmart, Nike, Visa, Nestlé, Heineken ap. Zde hledat dobré investice.
* V současnosti roste dluh závratným tempem. Co s tím státy mohou udělat?
  1) Rychlý ekonomický růst. Dnes už nereálné.
  2) Škrtnutí dluhu. Velmi problematické.
  3) Řešením pomocí inflace, která dluh umazává. Tak to bude řešit většina.
* Máme 3 druhy inflace:
  * Peněžní inflaci (množství peněz v oběhu). Peníze se tisknou a centrální banky je nakupují.
  * Inflace v cenách aktiv (třeba růst cen bytů).
  * Inflace spotřebitelských cen.
* Kvantitativní rovnice peněz: M*V = P*Q (M = množství peněz v oběhu, V = oběžná rychlost peněz, Q = množství produkce a P = cenová hladina). Inflace je nyní nižší, protože vyšší M je kompenzováno nižším V, což se ale mění. Protože se produktivita práce nijak moc nemění, znamená to, že musí zákonitě růst ceny.
* Co když inflace ustřelí? Jak pak rychle inflaci srazit? Pomocí zvýšení úrokových sazeb a změnou množství peněz v oběhu.
* ETF mohou být také problematické. Co když velké množství lidí vybere své peníze z ETF? Nezkroutí se?
* Aktuální trendy jsou ESG (eko investování, zavádějící ratingy), pasivní investování (ETF) a záporné úrokové sazby. Vše páchá škody kvůli nesprávné alokaci kapitálu.
