# Jak na sítě: Ovládnětě 4 principy úspěchu na sociálních sítích (Michelle Losekoot, Elišky Vyhnánková)
* Jak spravovat sítě? Základem jsou 4 dovednosti: 
  1) umět zaujmout, 
  2) umět naslouchat, 
  3) umět vyprávět a 
  4) umět vše vyhodnotit.
* Hlavní důvody, proč lidé tráví čas na sociálních sítích: 
  - FOMO a potřeba být neustále informován o novinkách. 
  - Budování vlastního lepšího já. Lepší obraz sebe sama.
  - Stalkování, sledování expřítele/expřítelkyně atd.
  - Budování smečky, snaha vzbudit pozornost svého okolí.
  - Učení se, rozšiřování obzorů.
* Jaké věci si lidé zapamatují?
  - Obsah, která zapadá do jejich vidění světa.
  - Obsah, který je pro ně jednoduchý, srozumitelný.
  - Obsah, který je nabitý emocemi.
  - Obsah, který už předtím viděli nebo slyšeli.
  - Obsah, který má příběh, logický sled událostí.
  - Obsah, který má pro daného uživatele osobní význam.
  - Obsah, který je překvapující až šokující.
* Online a offline obsah čtou lidé úplně jinak. Offline čtou pomalu, rozvážně. Online naopak rychle a buď se snaží hned detekovat klíčové myšlenky (skimming) nebo vyhledávají v textu klíčová slova (skipping).
* Z dané informace si po 3 dnech pamatujeme jen 10%, ale pokud ho propojíme s vizuálnm obrazem, zapamatujeme si až 65%.
* Důležité je dodržovat jednotný styl komunikace. Styl sítí, stejné odstíny barev, motivy ap.
* Proč lidé sledují moji stránku? Nezajímám je já. Ptají se, co z toho budu mít oni? Co je pro ně z daného obsahu důležité?
* Kampaň Ice Bucket Challenge. Proč byla tak úspěšná? Byla virální (“označ 3 své přátelé…”), byla jednoduchá (kyblíku vody rozumí každý), byla zábavná, v lidech vyvolávala pocit, že pomáhají. Svoji roli sehrály i “zbraně vlivu” (vliv sociálního schválení a autority - co dělá me okolí, to dělám také, chci zapadnout).
* Vytvoř si fiktivního Karla. Znuděného, otráveného, nepozorného, uspěchaného a náročného uživatele. Četl by můj nový obsah Karel? Jak by na něj zareagoval?
* Proč by měl uživatel sdílet můj obsah? Musí se cítit výjimečně. Co o lidech vypovídá, když používají moji značku? Pokud sdílejí můj obsah, musí vypadat chytře, stylově, moudře. Zaměřit se na vztah mezi mým fanouškem a jeho přáteli.
* Nebuduji produkt, ale komunitu. Neprodávám krmivo pro psy, ale buduji komunitu lidí, kteří milují psy. 
* Organický obsah je obsah bez placené distribuce. Jde o obsah, který se uživatelům zobrazil, protože třeba dříve interagovali se stránkou.
* Facebook. Průměrný uživatel uvidí během jedné návštěvy 5 příspěvků (median). Polovina uživatelů skončí po přečtení 4. příspěvku, jen 15% uživatelů přečte více než 20. Každý den je pro uživatele připraveno 2 000 - 15 000 příspěvků (v roce 2016).
* Nedávat do obsahu příspěvku na sociální sítě odkaz, který by uživatele odvedl pryč ze sítě. Pokud je to možné, nahrávat videa, nedávat odkazy na Youtube.
* Uživatele nenavštěvují profily stránek, zajímá je jen obsah, který se objeví ve feedu.
* Dříve byla populární taktika spray & pray, tedy postování velkého množství příspěvků. Dnes už tohle nefunguje, lepší je přidat malé množství příspěvků, ale velmi kvalitních.
* Jaké jsou důvody, proč vyhledávají lidé danou značku na sítích? Mají poziivní či negativní zkušenost, chtějí si postěžovat, potřebují pomoc a nebo mají návrh na změnu.
* Myslet na to, že je potřeba dělat obsah pro cílovou skupinu a já cílovka nejsem. ůležitá otázka, kterou si mám neustále klást: funguje to na moji cílovku? Jestli se to líbí nebo nelíbí mně osobně je úplně jedno.
* Lidé budou vždy hledat informace tam, kde je to pro ně pohodlné. Ne tam, kde bych chtěl já, aby hledali.
* Sledovat hashtagy a klíčová slova a reagovat poté na příspěvky. Když někdo bude někde psát o moji appce, reagovat jejím jménem. Uživatel a jeho sledující se nejspíš stanou mými fanoušky (jsou potěšeni, že jsem si jich všiml). Fanoušky aktivně vyhledávat.
* Fotky z fotobank nefungují. Používat vlastní.
* Základem je vytvořit strategii. Na nejvyšší úrovni je firemní strategie, pod ní marketingová a obchodní strategie a pod ní strategie pro sociální sítě.
* Strategie se skládá ze 4 částí:
  1) jak fungujeme teď (analýza),
  2) čeho chceme dosáhnout (cíle),
  3) jak toho dosáhneme (strategie),
  4) jak to budeme vyhodnocovat (metriky).
* Základní otázky při tvorbě strategie:
  1) Kdo jsme a co nabízíme.
      - Kdo jsme?
      - Co vyrábíme nebo jaké služby poskytujeme?
      - Jakou mezeru jsme svými produkty zaplnili?
      - Jaké jsou výhody našich produktů?
      - V čem pomáháme našim zákazníkům?
      - Jaké jsou naše plány do budoucna?
      - Jak to všechno sdílíme veřejně?
      - Jak nás vnímají zákazníci?
      - Co si o nás zákazníci doopravdy myslí?
      - Jak o nás mluví?
      - Umíme jim v současnosti předat informace, které potřebují?
      - Kde jsou nesrovnalosti mezi našim a jejich pohledem?
  2) Ke komu mluvíme.
      - Kdo je naše cílová skupina?
      - Jaké persony máme definované?
      - Jaké mají vztah k našim produktům?
      - Jaké další skupiny potřebujeme oslovit?
      - Kde je můžeme oslovit?
      - Jsou vůbec na sociálních sítích?
      - O čem komunikují?
      - Co zveřejňují na sociálních sítích?
      - Má naše cílová skupina nějaké influencery, se kterými se dá spolupracovat?
      - Jak a kde v současné době dochází ke konverzím?
  3) Kde se o nás mluví.
      - Kde se o nás mluví?
      - Jak moc a jak často?
      - Negativně, nebo pozitivně?
      - Jsme schopni dané konverzace řídit a ovlivňovat?
      - Existují nějaké oficiální či neoficiální komunity spojené s našim oborem?
  4) Kdo je naše konkurence?
      - Co dělá?
      - Jak to dělá?
      - V čem se od ní odlišujeme?
      - V čem jsme lepší a v čem horší?
      - Jaké sociální sítě používá?
      - Jak se jí navenek daří?
      - Se kterými příspěvky zabodovala a se kterými ne?
      - Můžeme si z toho odnést nějaké ponaučení?
      - Jaký si nastavila tón komunikace?
      - Komu se na jaké sociální síti daří nejlépe?
* Zkoumání zákazníků
  - Co je budí ze spaní?
  - Jak vidí sebe teď?
  - A jak za pár let?
  - Jak je vidí ostatní?
  - A jak si myslí, že je vidí ostatní?
  - Čeho se bojí?
  - Co je štve?
  - Kdo je štve?
  - Kým by se rádi stali?
  - Co jim stojí v cestě?
  - Jaký mají světonázor?
  - Kdyby si mohli přát jednu věc, co by to bylo?
  - Co považují právě teď za moderní?
  - Po čem tajně touží?
  - Mluví vlastním jazykem?
* Vytvoří se cílové skupiny (např. muži 20-40 z Prahy), které se poté dále dělí na segmenty (studenti VŠ, kteří piji naši kávu před zkouškou). A ze segmentů se vytvoří persony, vzorové zástupce daného segmentu (vytvořit fiktivní jméno, přiřadit fotku, přidat popis atd.). Projít sociální sítě konkurentů a vytvořit persony.
Prozkoumat hashtagy používané v našem oboru.
* TBC
