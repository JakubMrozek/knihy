# Sapiens: Stručné dějiny lidstva (Yuval Noah Harari)
## Kapitola 1
* Primáti podobní lidem se objevili před 2,5 mil let.
* Druhy (jedinci se spolu mohou pářit - např. druhy psů); druhy se společným předkem jsou sdruženy do rodu; homo sapiens patří do druhu sapiens (moudrý) rodu homo (člověk); rody se dále seskupují do čeledí - člověk patří do stejné čeledi jako orangutani či šimpanzi; šimpanzi jsou nám nejbližší, před 6 mil. let měla jedna opice dvě dcery - jedna se stala předkem všech šimpanzů a druhá naší prababičkou.
* První člověk ve východní Africe před 2,5 mil. let - australopitekus (jižní opice). Z východní Afriky postupovali před 2 mil. let dále, adaptací na nové prostředí vznikly nové druhy; v Evropě homo neanderthalensis (Neandrtálci); v Indonésii homo soloensis; na ostrově Flores homo floresiensis (hobiti, max. 1 m velcí a 25 kg těžcí); v Asii homo erectus (existoval 1,5 mil. let); na Sibiři homo denisova ap.; před 100 000 lety existovalo min. 6 druhů lidí ve stejnou dobu. 
* Lidský mozek spotřebuje 25% energie, váží ale jen 2-3% váhy člověka. Vzpřímená chůze byl problém hlavně pro ženy, vyžaduje užší hlavu a porod s velkou hlavou dítěte byl problém; přirozeným výběrem se upřednostnil dřívější porod a mnohé základní funkce u dětí jsou díky tomu nevyvinuté (jiní savci jsou samostatní mnohem dříve) a matky potřebují k výchově pomoc celého kmenu. Původně se člověk živli nejspíš morkem z kostí - musel počkat, až šelmy sežerou oběť a hyeny dojí zbytky, na člověka zbyly už jen kosti, mršiny. Teprve před 400 000 roky si člověk díky nástrojům troufnul na velkou zvěř a před 100 000 lety se dostal na vrchol potravinové pyramidy.
* Zásadní byl vznik ohně (před 300 000 ho už používali každý den) - sloužil jako zbraň, pro vypalování ploch (kvůli sběru a snadnému lovu), ale hlavně k úpravě potravin; tepelná úprava zabila parazity a bakterie a jídelníček byl pestřejší. Člověk trávil přípravou stravy méně času, což možná vedlo k zkrácení střevního traktu a zvětšení mozku (dlouhá střeva spotřebují hodně energie).
* Homo sapiens doputoval z východní Afriky do Asie a pak dále do Evropy před 70 000 lety. Po jeho příchodu ostatní druhy lidí zanikly. 1. teorie je teorie páření, proto má homo sapiens i část genů z jiných druhů (např. 4% genů mají Evropané z Neandrtálců), 2. teorie je teorie vytlačení - homo sapiens všechny ostatní vyvraždil. Politicky korektnější je teorie vytlačení, protože teorie páření znamená, že jsou mezi lidmi velké rozdíly - každý má část genů z jiného druhu člověka, což otevírá cestu k rasismu. Poslední neandrtálci žili před 30 000 lety, trpasličí lidé z ostrova Flores před 12 000 lety.
## Kapitola 2
* Před 70 000 lety nastala kognitivní revoluce. Důkazy o existenci náboženství, obchodu, třídní společnosti a tvorbě umění už z doby před 50 tis. lety, zlepšila se schopnost komunikace a myšlení, nejspíš díky náhodné genetické mutaci. Zvířata uměla komunikovat už dříve velmi efektivně (při přehrání zvuku varování před lvem kočkodan vyskočil na strom), nedokáží si však předávat tak podrobné informace jako člověk (např. sdělit, že u řeky je lev, který číhá na bizona). Teorie klevetění - jazyk se rozvinul díky tomu, že lidé potřebovali sdílet klepy - nutnost znát sociální vazby a rozvíjet tak lépe spolupráci. Schopnost mluvit o smyšlených věcech pomohla vytvářet společné představy (mýty), které jsou důležité ke spolupráci celku.
* Šimpanzi většinou žijí v malých skupinách a loví spolu; alfa samec dosáhne svého postavení hlavně vytvářením koalic (dotýkáním, polibky, objímáním, protislužbami ap.); samice mu vyjadřují podřízenost např. úklonem a zabručením (podobně jako poddaní králi); samec řeší spory mezi ostatními, může určit, kdo se bude pářit ap. Velikost tlupy většinou 20-25, kdy je snadné udržovat vzájemné vztahy; s dalšími tlupami soupeří o potravu, známé jsou i šimpanzí “genocidy”. U člověka je hranice maximálně 150, s větší skupinou je těžké udržovat vztahy. Větší společenství funguje díky vytváření mýtů - všichni věří ve stejné hodnoty - např. náboženství, národy, obchodní společnosti (ekonomické mýty), lidská práva ap. - to vše je jen sdílená představivost.
* Dříve za všechno ručili lidé, mohli přijít o všechen svůj majetek a podnikání si proto velmi rozmýšleli; proto vznikly (imaginární) obchodní společnosti. Založení společnosti obnáší mnoho rituálů, odříkání kouzelné formulky, podpisy - je to vlastně dost podobné, jako když měli kdysi jiné rituály pravěci lidé.
* Dříve ke změně chování vedla jen genetická mutace; homo erectus za více než 1 000 000 let své nástroje nezměnil; homo sapiens ale své chování může měnit, aniž by došlo ke genetické změně, na základě mýtů (katolické duchovenstvo se např. rozhodlo nemít děti, což odporuje přirozenému výběru).
* Hlavní rozdil mezi námi a šimpanzi je v mýtické sounáležitosti lidí - v malé skupině jsou rozdíly mezi námi a šimpanzi velmi malé, ale ve velkých skupinách jsou obrovské - šimpanzi neumí vytvářet mýty.
## Kapitola 3
* Teorie genu přejídání - dřív byly sladkosti nedostupné, a tak když paleolitická žena viděla strom s ovocem, snědla, co mohla. Dnes se tak lidé chovají, i když je všeho už dostatek. Teorie pravěké komuny (často rozporovaná) říká, že na výchově se podíleli všichni muži, nikdo nevěděl, čí dítě je, protože s ženou jich souložilo mnoho - stejné chování třeba u šimpanzů či izolovaných kultur dnes. Jiní zase tvrdí, že monogamie je přirozenou součástí lidstva.
* Tehdejší lovci neustále migrovali a mohli tak nosit jen velmi omezené množství věcí. Dříve zde žilo velké množství kmenů, klanů ap., každý měl jiné zvyky, náboženství, řeč, společnost byla velmi pestrá.
* První domestikované zvíře byl pes (před 15 000 lety, před zemědělskou revolucí). Velká náklonnost s lidmi, dokonce s nimi byli někde i pohřbíváni. Přežívali především psi, které se naučili žít v symbióze s člověkem. 
* První rybářské vesnice v Indonésii vznikaly před cca 50 000 lety. Lidé spolu už tehdy obchodovali, vyměňovali si třeba mušle.
* Lidé lovili mamuty, bizony, zajíce, důležitější byl ale sběr plodin. Jako nástroje používali oštěpy, pasti. Když se Sapiens naučil vyrábět oblečení z kůže, vydal se i do chladných území. Jeho znalosti byly velmi bohaté, musel znát dopodrobna floru i faunu. Některé výzkumy naznačují, že mozek člověka před zem. revolucí byl větší než u dnešních lidí. Zemědělství umožnilo vzniku “rezervací pro blbce”, lidí, kteří mohli pracovat jen jako nosiči, k čemuž nepotřebovali žádné znalosti a mohli dále předávat své geny dále; jako lovce by je evoluce zahubila. 
* Dnes člověk pracuje 40 - 45 hodin týdně, v rozvojových zemích až 80 hodin týdně; lovci a sběrači pracovali 35 - 45 hodin, lovili jednou za 3 dny, sběrem trávili 3 - 6 hodin a tohle stačilo pro celou skupinu. Zbytek času trávili lidé klepy, povídáním, hraním s dětmi ap., měli mnohem více volného času než dnešní člověk. Měli kvalitnější a vyváženější stravu, méně trpěli podvýživou a hladem; pokud přežili dětství, mohli se dožít i věku 80 let. Naproti tomu zemědělci se živili dlouho jen jednou plodinou (pšenicí), strava byla nevyvážená a pokud nastala živelná katastrofa, přišli o úrodu a nastal hladomor. Zemědělci také trpěli více infekcemi, které se obvykle přenášejí z domácích zvířat.
* Na druhou stranu byla dětská úmrtnost velmi vysoká, občas prožívali období bídy a třeba pád ze stromu znamenal rozsudek smrti. Lovci a sběrači dnešní doby občas zabijí nebo opustí starší a nemohoucí, kteří by je zpomalovali. Na takové zabíjení se dívali jako my se dnes díváme na eutanazii.
* Pravděpodobně byli animisté - věřili, že každá bytost, zvíře, květina, ale i kámen má své vědomí a pocity. Důkazy jsou však mizerné. O politickém uspořádání se neví nic. Před 30 tis. lety byl pohřben chlapec a dívka, oba měli kolem sebe 5000 korálků z mamutích klů, výroba mohla trvat 7500 hodin; jedno vysvětlení je, že zdědili vysoké postavení po rodičích; další, že byli považováni za duchy; případně mohli být obětování v rámci nějakého rituálu. O válkách mezi kmeny v tomto období nevíme nic, zda vůbec nějaké byly.
## Kapitola 4
* Před 45 000 lety vznikla v Indonésii první námořní společnost. Byli schopni překonat až 200 km přes otevřené moře. Doputovali tak až do Austrálie a zdejší prostředí změnili k nepoznání. Z 24 druhů vážících více než 50 kg přežilo jen jeden (zmizelo 90% australské megafauny).
* Klima za vymírání nemůže. V této době vymírali jen druhy na souši, v moři, kde člověk nemohl zkázu působit, k žádnému vymírání nedošlo. Navíc se stejné vymírání objevilo i všude jinde, když tam člověk poprvé přišel.
* Ameriku člověk osídlil před 14 000 lety přes Sibiř, voda byla tehdy velmi nízko, musel však překonat teploty -50 stupňů. Na severu žila velká zvířata, sobi, mamuti, které člověku dávala hodně jídla. V Americe člověk vyvraždil řadu velkých zvířat, mj. šavlozubé kočky, obří lenochody, lvy, americké koně i velbloudy.
## Kapitola 5
* Zemědělská revoluce začala před cca 12 000 lety v oblasti jihovýchodního Turecka a západního Íránu. Kozy byly domestikovány 9000 let p.n.l, koně 4000 p.n.l; pšenice se začala pěstovat 9000 let p.n.l, poté hrách a čočka (8000 let p.n.l), olivovníky (5000 let p.n.l) a vinná réva (3500 let p.n.l). Cca 90% všech kalorií, které dnes přijímáme, jsou z pšenice, rýže, kukuřice, brambor, prosa a ječmene (vše bylo domestikováno do období 3500 let p.n.l). Zemědělství postupně vznikalo v různých oblastech současně podle toho, jaká plodiny a zvířata tam byly.
* Zemědělská revoluce proběhla díky tomu, že si nás dokázaly některé rostliny ochočit. Jedna z nejúspěšnějších rostlin je pšenice, která vyžaduje mnoho péče, a tak člověk strávil celý svůj život na poli. Kvůli tomu museli lidé změnit svůj způsob života, už nemigrovali, místo toho se usadili a žili v domech. Museli chránit svá území, zhruba 25% - 50% mužů - prvních zemědělců zemřelo násilnou smrtí. Přechod na zemědělství umožnil raketový růst obyvatel - z jednoho pole bylo možné získat mnohem více potravy.
* Člověk postupně domestikoval některá zvířata, ta se špatnými vlastnostmi vraždil (např. agresivní berany), až zůstala do dnešních dní jen ta poddajná obtloustlá, které se dají využít. Byla domestikace pro zvířata výhrou? Z hlediska kopií DNA ano - domácích zvířat jsou miliardy, jsou to ale nejzuboženější zvířata, jaká kdy na planetě byla.
## Kapitola 6
* Zemědělci měnili krajinu více než lovci a sběrači. Káceli lesy, kopali kanály, stavěli ploty ap. Shromažďovali také více a více věcí, takže už nešlo jednoduše migrovat. Zemědělci museli také plánovat více do budoucnosti. Až do pozdního novověku tvořilo 90% veškerého lidstva zemědělci.
* Přebytek potravin umožnil shlukování lidé z vesnic do měst propojených cestami. Kolem 8500 let p.n.l ve vesnicích jako Jericho nebydlelo více než 500 lidí. Kolem roku 3100 p.n.l vzniklo první egyptské království, které už vládlo stovkám tisíc lidí. Říše římská už vybírala daně od 100 mil. poddaných a financovala armádu 250-500 tis. lidí.
* Společnost fungovala a funguje na principu sdílené víry (sdílených mýtů). Chammurapiho zákoník z roku 1776 p.n.l řídil soužití Babyloňanů. Např. bod 209 - pokud plnoprávný občan A způsobí smrt dcery jiného plnoprávného občana B, bude usmrcena dcera občana A. Zákoník dělí občany na 3 kategorie - plnoprávné občany, muškény (mají omezená práva) a otroky. Lidé věřili, že pokud zákony budou dodržovat, bude společnost dobře fungovat. Z hlediska biologie takové dělení neexistuje, my mu ale uvěříme, protože si myslíme, že to pro nás bude výhodné. Podobné je to s americkou Deklarací nezávislosti a rovnosti všech lidí - vychází z křesťanské představy, že duše lidí jsou si před Hospodinem rovny. Biologicky jsme zcela odlišní, ale je dobré uvěřit mýtu o rovnosti, protože nám může pomoci udržet efektivní řád.
* Důležitá je entita, na kterou se systém odvolává - často je to z vůle Boha, či “přírodních zákonů” - musí to být uděláno tak, aby to nešlo zpochybnit. 
* Mýty a imaginární řád mohou zaniknout a společnost se pak zhroutí. Aby to nenastalo, udržují se mýty v lidech od mala - formou divadel, pohádek, písní, pravidel společenského chování, politickou propagandou ap.
* Imaginární řád se odráží v materiálním světě. Např. individualismus v západní společnosti. Lidí jsou učeni, že je člověk jedinečný a mělo by mu být jedno, co si o něm myslí ostatní. Mají vlastní prostor, děti mají od mala vlastní pokoj s dveřmi. Ve středověku takto lidé neuvažovali, výsměch byl naopak vnímán jako velké ponížení a čest měla být chráněna i životem. Hradní syn neměl vlastní pokoj, nýbrž sdílel pokoj s mnoha dalšími. Jeho hodnota byla ve společenské hierarchii a míněním druhých.
* Imaginární řád ovlivňuje silně i naše přání a touhy. Na západě jsme vychováváni romantickými, kapitalistickými, nacionalistickými či humanistickými mýty. Např. přání strávit dovolenou v zahraničí. Žádný šimpanz by nejel na dovolenou do jiné tlupy. Nejmocnější lidé starého Egyptu chtěli monstrozní hrobky, ne nakupování v Babylonu. Dnes lidé věří romantickému konzumerismu. Romantismus nám namlouvá, že musíme nejprve prožít mnoho emocí, různé typy vztahů, ochutnat různé kuchyně, osvobodit se od stereotypu a vydat se do dalekých zemí, kde nám nové zážitky otevřou oči. Konzumerismus nás přesvědčuje, že máme co nejvíce nakupovat. Turismus neprodává letenky a hotely, ale zážitky. 
## Kapitola 7
* Na začátku člověk potřeboval zpracovávat čísla. Někdy v období 3500 - 3000 p.n.l vzniklo sumerské písmo. Byla to kombinace čísel (jedna destička) a objektů (lidi, pozemky ap., druhá destička). Používali desítkovou a šestnáctkovou soustavu, do dnešní doby se zachovalo podle nich dělení dne na 24 hodin a kruhu na 360 stupňů). 
* Nejstarší dochované záznamy jsou o placení daní či souhrnu majetku (podepsán Kušim). Sumerské písmo je částečné, nelze v něm vyjádřit vše, jen určité typy informací.
* K sumerskému písmu bylo přidány další znaky, až vzniklo klínové písmo (2500 p.n.l), které již bylo plnohodnotné a šlo v něm zapisovat vše. Další pak byly hieroglyfy či čínské písmo.
* Mluvíme o arabských číslech, které však zavedli Indové (arabové navíc dnes používají jiná číslice). Arabové tyto číslice objevili po vpádu do Indie, zdokonalili ho a poté písmo rozšířili dále do Evropy.
## Kapitola 8
* Imaginární řád. Ten náš bereme vždy jako ten správný, spravedlivý a řád ostatních nám přijde horší. Ten náš řád je vždy přirozený, řád ostatních je umělý. Jde o nařízení bohů, ať už jde o Chammurapiho zákoník či americkou deklaraci práv. Kastovní systém v Indii prý vytvořili bohové. Obyvatelům západu vadí hierarchie rasová, ale hierarchie postavená na majetku nám připadá správná, přestože mnozí jsou bohatí prostě proto, protože se narodili do bohaté rodiny. Imaginární hierarchie a diskriminace je nejspíš základem každého řádu, nedá se jí zbavit. Funkce hierarchie plní také důležitou úlohu - víme, jak se k sobě navzájem chovat.
## Kapitola 9
* Kastovní systém vznikl před 3 tis. lety, když do Indie vpadly indoárijské národy. Báli se, že přijdou o své postavení, a tak vytvořili systém kast - každá kasta mohla dělat jen určitá zaměstnání a kasty se nesměly mixovat. Původně byly kasty vytvořeny zákonem, později se staly součástí náboženství. Indové věřili, že kontakt s jinou kastou znečistí je osobně i jejich společnost. Je-li zájem nějakou skupinu izolovat, stačí říct, že je zdrojem znečištění. Z neúspěšných Hindů se stali “nedotknutelní”, zvláštní kasta na ty nejhorší práce.
* Otroci byli převáženi do Afriky, protože je Afrika blízko, byl tam už obchod s otroky rozvinut a Afričané měli už imunitu vůči některým nemocem částečnou genetickou imunitu (žlutá zimnice). V roce 1865 bylo otroctví zrušeno. Bílá “kasta” si svou nadřazenost vysvětlovala tím, že jsou inteligentnější, morálnější, žijí v čistotě a nepřenášejí nemoci jako černoši. Začarovaný kruh - černoši pracují na podřadných pozicích -> lidé si myslí, že je to protože jsou hloupější -> a tak jim nedají práci.
* V některých kulturách byly homosexuální vztahy považovány za přínosné, např. ve Starověkém Řecku, ve slavné Iliadě (syn Achilles miloval Patroklova), Alexander Veliký byl také homosexuál. Biologie umožňuje, kultura zakazuje. Přirozený = v souladu s tím, co chce Bůh, vychází to z křesťanství.
* Samec má jeden chromozom X a jeden chromozom Y, samička má dva chromozomy X. Pohlaví je biologická kategorie (samička nebo sameček), gender je kulturní pojem a zahrnuje více kategorií. 
* I když se různá společenství vyvíjela izolovaně, byla téměř vždy patriarchální. Proč? Je více teorií. První zahrnuje sílu a agresivitu - muži jsou fyzicky zdatnější, a tak ženu ovládli (i když ovládají i pozice, kde síla nehraje roli). Další teorie říká, že žena potřebovala pomoc v době těhotenství, nebyla schopna zajistit v této době dostatek potravy, a tak potřebovala muže, což automaticky vedle k jejímu nižšímu postavení. Agresivní ženy bojovaly a na plození neměli čas, takže se předávaly dále jen geny submisivních žen.
## Kapitola 10
* Od Francouzské revoluce začali lidé rovnost a svobodu považovat za klíčové hodnoty, i když jde o protimluv, rovnost lze prosadit jen omezením svobody lépe situovaných. 
* Existuje na planetě autentická kultura? Pokud máme na mysli zcela nezávislou prastarou tradici bez cizího vlivu, tak poslední stovky let už ne. I slavní Apačové nejsou původní kultura, jezdili na koních, které jim tam přivezli dobyvatelé. 
Vývoj směřuje k univerzální kultuře, nikoliv rozdrobené. Máme tři potenciální globální řády - říše, peníze a náboženství.
## Kapitola 11
* Mezi první peníze patřily mušle, zejména zavinutec penízkový se používal 4000 let. Ještě na počátku 20. století bylo možné v Ugandě platit mušlemi. 
* První měna v dějinách byly sumerské ječmenné peníze (3000 p.n.l). Vyráběly se speciální misky, kterou se odměřil 1 silo ječmene (cca 1 litr). V ječmenu se vyplácela i mzda. Dále to byl třeba stříbrný šekel za vlády Chamurappiho. První mince nechal razit král Allyates 640 p.n.l., ze zlata a stříbra. Výhodou bylo, že hodnota na minci byla vyražená, takže již nebylo nutné vážení. Na mincích byl podpis krále, padělání proto bylo přísněji trestáno, protože je to podrývání královského majestátu. 
* V římské říši byl denár, důvěru v něj měli až v Indii, stal se synonymem pro peníze a dodnes jsou dináry ofociální název měny v řadě arabských zemí.
* Peníze jsou to, co umožnilo, aby lidé, kteří se neznají, spolu mohli efektivně spolupracovat. Je to jediný systém vzájemné důvěry a systém, který nediskriminuje podle víry, pohlaví, rasy atd.
## Kapitola 12
* Říše vládne mnoha národům s vlastní identitou. Bývají velmi stabilní a rychle proměňují kulturu národů, které spolknou. V několika minulých tisíciletích žila většina lidí v nějaké říši. Největší říší bylo Britské impérium, první říší Akkadská říše 2250 p.n.l.
* Společenští savci se v průběhu evoluce vyvinuli ke xenofobii. Vždy dělíme lidi na my a oni, Sdílíme jazyk, náboženství, zvyky. Odjakživa se od nich lišíme a nic jim nedlužíme. Nechceme je na našem území. 
* Císařové říší většinou věřili, že přichízí podrobený národ zachránit. Dobývali barbary, aby jim přinesli civilizaci. I Američané dnes věří, že je jejich morální povinností šířit po světě demokracii a lidská práva, i když je roznášejí rakety s plouchou dráhou doletu a F-16.
## Kapitola 13
* Náboženství hrálo vedle říší a peněz další významnou roli k sjednocení lidí. V tomto případě z pozice nadlidské (nebeské) autority. Náboženství je systém nadlidských norem a hodnot, který se zakládá ve víře v nadlidský řád  (nebyl stvořen člověkem). Náboženství musí být univerzální (platí pro všechny) a misionářské (snaží se získat pro svou víru každého).
* První náboženství byla animistická, byla lokální a exkluzivní, nesnažila se získat všechny lidi. Změnu přineslo zemědelství. Farmáři si nemohli být jistí úrodou a prosperitou, a tak se začali obracet k různým bohům. Lidé se zavazovali, že budou složit bohům, pokud ti jim zajístí, že budou mít nádvládu nad rostlinami a zvřířaty. Obětovali jím v rámci rituálů různá zvířata. S migrací se vyvinulo polyteistické náboženství, kdy lidé věří, že svět řídí několik mocných bohů. Králové se obraceli k velkým bohům, aby jim pomohli ve válce, zatímco rolníci se anomisticky obraceli k lokálném bůžkům a vílám, aby jim pomohli třeba s nemocným synem. Animistvé vnímají člověka jen jako jednu z bytostí, kdežto polyteisté vnímají svět jako odraz vztahu bohů a lidí.
* Většina polyteických náboženství uznává svrchovanou moc, která stojí nad všemi bohy a bůžky. Dříve byla náboženství tolerantnější a dobyvatelé chtěli, aby místní respektovali kromě svých bohů i bohy dobyvatelů. Nesnažili se obracet dobyté na svou víru a jejich jim zakazovat. Jediný bůh, kterého třeba Římané odmítli, byl bůh křesťanů, křesťané totiž další bohy odmítali. Zatímco třeba Římané během 300 let zabili jen pár tisíc křesťanů, v následujících 1500 letech vraždili křesťané po milionech ty, kteří měli jen mírně odlišnou interpretaci náboženství lásky a soucitu (např. mezi protestanty a katolíky). V roce 1572 proběhla bartolomějská noc, kdy bylo během 24 hodin vyvražděno 5 až 10 tis. protestantů.
* Někteří přívrženci polyteismu začali mít svého patrona tak rádi, že se odklonili od svého náboženství a začali považovat svého boha za jediného a svrchovaného v celém vesmíru. Tak vznikla monoteistická víra. Židovství bylo lokálním monoteismem, protože středem byl Izrael a svůj univerzalismus nebylo možné nabídnout dalším. Židé se nesnažili ostatní převést na své nábožeství. Velký průlom v tomto bylo křesťanství. Zrodilo se z židovské sekty, kdy se snažilo přesvědčit Židy, že Ježíš z Nazaretu je jich Mesiáš. Obětoval se ukřižováním, aby zachránil lidstvo, a to by měli znát všichni, takže křesťané začali šířit dobrou zvěst o Ježíšovi, evangelium, do celého světa. Podobné to bylo s Islámem v 7. století, který začal jako nepatrná sekta, ale vymanil se z Arabského poloostrova a dobyl obrovské území od Atlantiku až po Indii. Monoteismus nutně vede k misionářskému zápalu a potírání ostatní víry. 
* Z polyteismu nevznikl jen monoteismus, ale také dualistické náboženství, které uznává dvě na sobě nezávislé protichůdné síly, dobro a zlo. Pro monoteismus je těžké vysvětlit existenci zla (proč ho Bůh stvořil?), naopak dualisté mají za to, že existuje síla, která má zopdpovědnost za špatné věci. Monoteismus se časem vyvinul ve směs dualistických, polyteistických a animistických představ, které spojuje jeden bůh. Křesťan tedy věří v jednoho Boha, ale i v dualistického Satana, polyteistické svaté a animistické duchy. Tyto vzájemně odporující si představy se nazývají synkretismus a je to dnes nejrozšířenějším náboženstvím na světě.
* Některá náboženství nestojí na víře v bohy. Tvrdí, že nadlidský řád, který vládne světu, plyne z přírodních zákonů a nikoliv z rozmarů bohů. Zde patří buddhismus. Ústřední postavou je Siddhartha Guatama, mladý princ, dědic trůnu malého himalajského království z období kolem roku 500 p.n.l. Byl hluboce zasažen utrpením, které kolem sebe viděl. Viděl úzkost, nespokojenost, ocity marnosti. Každý se snaží získat bohatství, moc, mét děti, domy, paláce, ale jakmile toho dosáhne, stále není spokojen. Život je nesmyslná honička za přeludy. Mladý princ jednou utekl ze svého paláce, putoval jako chudý tulák a snažil se najít způsob, jak se svého utrpení zbavit. Meditoval 6 let a přišel na to, že příčinou není nepřízeň osudu, ale návyk myšlení. Problém je v žádostivosti. Když člověk zažívá něco nepříjemného, chce se toho zbavit. Když zažívá něco příjemného, chce, aby to bylo napořád. Řešením je vnímat svět neutrálně, bez ohledu na příjemné a nepříjemné pocity. Odpověď je v meditaci, v soustředění na to, co je tady a teď a nepřejímat nad tím, co bychom si přáli. Techniku meditace doplnil etickými pravidly, které zabraňují touze po moci. Když se zbavíme veškeré žádosti, mysl se dostane do stavu nirvány. Získá dokonalý klid a spokojenost. Guatama nirvány dosáhl, říká se mu od té doby Buddha, tedy Osvícený a stal se učitelem. Své učení shrnul do jediného pravidla (dharma, univerzální zákon přírody): utrpení plyne z žádosti; jen když přestaneme něco chtít, můžeme se zcela osvobodit a naučit mysl vnímat skutečnost takovou, jaká je. 99% buddhistů přiznává, že se jim nirvány nepodařilo dosáhnout.
* V posledních 300 letech teistické náboženství snižuje svůj vliv, nicméně v novověk můžeme vidět jako období nebývalého náboženského zápalu,  misinářského usilí a válek kvůli liberalismu, komunismu, kapitalismu či nacismu. Tyto směry sebe sama vnímají jako ideologie, nicméně je to jen slovíčkaření a dá se to označit jako náboženství.
* Humanismus jako víra v jedinečnou roli homo sapiens. Nejdůležitější sektou humanismu je liberální humanismus. Hlavním přikázáním jsou lidská práva. Další sektou je socialistický humanismus, který věří, že lidství není individuální, ale kolektivní. Posvátný není vnitřní hlas jedince jako v případě liberálního humanismu, ale druh homo sapiens jako celek. Liberální humanismus považuje co největší svobodu pro jednotlivce, cílem sociálního humanismu je rovnost mezi lidmi. Obě sekty jsou mototeistickou vírou. Naopak evoluční humanismus monoteismem není. Nejznámější představitelé jsou nacisté. Věří, že lidství není neměnné, člověk se může rozvíjet či upadat. Věřili, že je potřeba ochraňovat arijskou rasu, nejpokročilejší, a vyhladit degenerované formy, jako jsou Romové, homosexuálové ap. Dříve byl rasismus velmi rozšířený, proto s Hitlerem řada významných osobností souhlasila. Avšak po válce se to definitivně změnilo.
## Kapitola 14
* Za posledních 500 let vzrostla lidská populace 14x, výroba 240x a spotřeba energie 115x. V roce 1522 Magalhaes dokončil obeplutí země ze Španělska do Španělska, cesta trvala 3 roky a zemřela téměř celá posádka.
* Moderní věda přiznává neznalost. Tím se liší od předchozí doby, kdy byli lidi přesvědčeni, že již znají všechno. Po většinu moderních dějin byla matematika jen esoterická věda, dnes je základem takřka všech oborů.
* Posedlost vojenskou technologií je záležitostí až od 19. století. Teprve tržní hospodářství a průmyslová revoluce propojili vědu a vojenství. Velkou roli hrála 1. a 2. světová válka, kdy věda válku vyhrávala. Němci bojovali do poslední chvíle, protože věřili, že se podaří vytvořit novou zbraň, která válku zvrátí. A Japonci kapitulovali krátce po svržení 2. automové bomby.
* Až do nástupu vědecké revoluce většina lidí v pokrok nevěřila. Byli přesvědčeni, že svět stagnuje nebo spěje k úpadku. Když se nepodařilo ani Ježiši zbravit svět chudoby, jak by to mohli udělat lidé? A pak tady byly příběhy jako babylonská věž, kde pokus o pokrok skončí neštěstím.
* Král Edward a jeho manželka Eleanor (13. století) museli mít 16 dětí, prvních 15 zemřelo, teprve 16. pokus vyšel, byl splozen muž, který přežil dětství, Edvard II., mohl nastoupit na trůn. Dětská úmrtnost byla obrovská. Dnes pouze 5 dětí z 1000 nepřežije porod a 7 dětí z tisíce se nedožije 15 let.
## Kapitola 15
* V roce 1761 byla vyslána expedice do Tahiti, aby pomohla k měření vzdálenosti Slunce a Měsíce. Velel ji James Cook. Expedice přibezla mnoho objevů, mj. přispěla i potvrzením hypotézy o kurdějích (v té době velká část námořníků umírala, živili se jen hovězím masem, nově museli při každé zastávce sníst mnoho zeleniny a ovoce a to jim zachránilo život, na kurděje nikdo nezemřel). Objev této léčby umožnil Britům poslat více námořníků do velmi vzdálených oblastí typu Austrálie či Nový Zéland., čímž mohlo vzniknout Britské imperium. Zároveň to znamenalo pro původní obyvatele katastrofu, počet domorodců klesl o 90% a ten zbytek byl vystaven systematickému rasismu. Původní Tasmánci byli zcela vyhlazeni.
* Teprve na konci 15. století se začala západní Evropa rozvíjet vojensky, politicky, ekonomicky i kulturně. Mezi léty 1500-1750 se stala vládcem vnějšího světa, obou Amerik. Evropané kolonizovali Ameriku a získali nadvládu nad oceány především proto, protože o ně Asiaté neměli zájem. Ještě v roce 1775 bylo v Asii soustředěno 80% světového hospodářství, indická i čínská ekonomika představovaly ⅔ veškeré světové produkce. Nicméně v roce 1900 už 50% produkce pochází ze západní Evropy a USA, podíl Číny klesá na 5%, vzniká světový řád a globální kultura. 
* První komerční železnice začala v Británii v roce 1830, ale už v roce 1850 křižovalo západní Evropu bezmála 40 000 km železnic (v Asii, Africe a Latinské Americe jen 4000 Km). V roce 1880 měl západní svět už 350 000 km železnic. Proč se oproti Evropě a USA ostatní rozvíjeli tak pomalu? Chyběli jim hodnoty, mytologie, soudní aparát a politická třída, které Západ rozvílel po staletí. Evropa vyhrála díky vědě a kapitalismu.
* V 18. a 19, století už měly všechny velké vojenské expedice na palubě i badatele. V roce 1831 vyslalo britské námořnitstvo loďstvo k prozkoumání pobřeží Galapág a kapitán přizval na plavbu i mladého Charlese Darwina. Ten během této platby položil základy evoluční teorie.
* V 15. a 16. století začali Evropané do map kreslit bílá místa - byl to odraz nového přístupu, akceptace nevědomosti. V roce 1492 K. Kolumbus doplul k pobřeží Baham. Protože používal staré mapy, myslel si, že je už v Asii, přesněji na východním pobřeží Indie. A proto místní obyvatele nazval Indiány. K. Kolumbus nevěřil, že objevil nový kontinent. Až Amerigo Vespucci, který se účastnil několika výprav na nový kontient, vydal dva spisy, ve kterých popisuje, že pravděpodobně objevili nový kontinent. Kartograf se mylně domníval, že je objevil sám Vespucci, a proto kontinent nazval podle jeho jména America.
* Už na začátku 15. století podnikali Číňané velké výpravy. Některé výpravy měly až 300 lodí a 30 000 mužů, dostaly se až k východnímu pobřeží Afriky. Rozdil mezi Evropany byl však v tom, že Číňané objevená území nekolonizovali. Později navíc neměli vládcové Číny úmysl další výpravy podnikat a flotilu rozpustili. Evropské smýšlení bylo vystoupit na novém území a okamžitě prohlásit, že tohle území zabírají pro svého panovníka.
* V roce 1517 se Španělé doslechli o velké říši Aztéků někde uprostřed Mexika. Krátce na to ji Hernan Cortés dobyl a zničil. V roce 1532 Francesco Pizarro objevil jihoamerickou říši Inků a rovnou ji i zničil.
* V dobývaných území původní obyvatele rychle zahubily buď nelidské podmínky, ve kterých museli pracovat, a nebo infekce, které se tam dostaly z Evropy. Během pouhých 20ti let téměř všichni domorodci Karibiku zahynuli. 
* Země jiné od Evropy neměly o podobné výpravy zájem. Než si uvědomily, že to byla chyba, bylo už pozdě, Evropané je kolonizovali. 
* Evropané v kolonizovaných území podnikali věděcké výzkumy a výpravy. Po dobytí Indie věnovali velké množství času přesnému zmapování, zahreslili i přesnou výšku Mt. Everest. Nebo třeba rozluštili klínové písmo, objevili staré civilizace ap. O to místní nejevili zájem. Jazykové objevy významně kolonizátorům pomohly, každý britský důstojník, který přijel na indické území, musel strávit hodně času studiuem jazyků, práva ap.. Díky tomu znali Indii často lépe než samotní Indové a mohli si podmanit místní obyvatelstvo. V 19. století vládlo 300 000 000 Indů jen 5 000 úředníků a 40 000 - 70 000 vojáků.
* U Evropanů byla snaha prokázat svojí rasovou nadřazenost. Všechny indoevropské jazyky mají stejný základ, sanskrt se dostal do Indie před 3 000 lety ze střední Asie, jeho nositelé si říkali Arja, evropští učenci usoudili, že lidé, kteří mluvili starým jazykem, ze kterého vznikl sanskrt i perština, si nejspíš říkali Arjové či Arijci. A mohla to být náhoda, že zakladateli slavné indické, perské, římské i řecké říše byli Arijci? Pak už jen stačilo propojit Arijce s darwinovou evoluční teorií a začali být přesvědčeni, že jsou Evropané nadřazení a mají povinnost vládnout ostatním a uchovávat čistou rasu. Dnes je to stále stejné, jen už neříkáme, že nechceme jejich rasu, ale říkáme, že nechceme jejich kulturu. Míšení kultur by oslabilo skvělou evropskou kulturu. Rasismus imperiální ideologie byl nahrazen kulturalismem.
## Kapitola 16
* Po dlouhou dobu bylo HDP per capita neměnné. Hospodářská produkce se zvyšovala, ale to bylo hlavně tím, že tady bylo více lidí. To se změnilo s příchodem úvěru, neboli s důvěrou v budoucnost (díky vědecké revoluci). Vše stojí na předpokladu, že zítra bude více prostředků než dnes. Dříve lidé věřili, že minulost byla lepší než současnost, a tak nikdo ani nechtěl půjčovat peníze. Věřilo se, že pokud osoba A vydělává, je to na úkor osoby B. Lidé proto uvěřili, že vydělávat velké peníze je těžký hřích (Ježíš pravil “snadněji projde velbloud uchem jehly než boháč do Božího království”).
* Až Adam Smith v podstatě tvrdil, že chamtivost je užitečná a když bohatnu, prospívám nejen sobě, ale všem. Když mám více peněz, mohu více utratit a roztáčím kola ekonomiky. Egoismus se stal altruismem. Smith však předpokládal, že zisk se použije ke zvyšování produkce. Co když ale peníze nereinvestuji? První přikázání kapitalismu je zní: zisk musí být investován do zvýšení produkce. Proto se mluví o kapitalismu. Ten rozlišuje mezi kapitálem a bohatstvím. Dřívější šlechticové dávali peníze na obdiv, kupovali si drahé šaty ap., protože nevěřili v budoucnost a peníze chtěli utratit teď. Kapitalista myslí na budoucnost.
* V Evropě generálové a vládci přijali tržní pohled na svět a vládnoucí třídou se stali podnikatelé, kteří také financovali výpravy s cílem vysoké návratnosti. Cestu Kryštofa Kolumba portugalský král financovat nechtěl, obrátil se na mnoho subjektů a uspěl až u španělského dvora, kterému se investice náramně vyplatila. O 100 let později už nebylo těžké na podobné cesty získat peníze od soukromých boháčů a bankérů. V 16. století měli Španělé obrovskou nadvládu, avšak jejich místo hlavních dobyvatelů převazali Holanďané z miniaturní země. Může za to kapitalismus a síla úvěru, přes který financovali armádu žoldáků. Evropské banky jim důvěřovaly, protože své úvěry splácely, což v případě španělského krále neplatilo. Základem byl tedy úvěr, nezávislé soudnictví a ochrana práv a osobního vlastnictví, Investoři nakupovali akcie holandských společností, které se rychle vyprodaly. Bylo je však možné prodat dále za vyšší cenu. A trh s podíly ve společnostech vedl až ke vzniku burz. 
* Nejslavnější nizozemská společnost, Spojená východoindická společnost, se zapsala do obchodního rejstříku v roce 1602. Najímala si žoldáky a celé armády a postupně získávala větší a větší území v Indonesii, které vládla brutálně 200 let, než vládu nad Indonesii převzalo Nizozemsko na dalších 150 let. Nizozemská západoindická společnost se soustředila na Ameriku a na řece Hudson vybudovali osadu nazvanou New Amsterdam. Později osadu dobyli Britové a přejmenovali ji na New York. Zbytky obranné zdi dnes leží pod Wall Street.
* Nizozemci se zaplatli do různých válek a o místo hlavního dobyvatele soupeřila Francie a Velká Británie. Francie měla Mississippskou společnost, která začala šířit zvěsti o bájném bohatství v nově dobytém území. Lidé skupivali jejich akcie a cena rostla ohromně vysoko. Později splaskla bublina a cena se začala propadat. Francouzská vláda se rozhodla akcie nakupovat, aby situaci zachránila, avšak ani to nepomohlo a veškeré peníze vyměnili za bezcenné papíry. Francouzský finanční systém zkolaboval, polovina veškerých jejich příjmů šla na umoření dluhu. Britové převzali jejich kolonie, mohli si půjčovat, Francii však nedůvěřoval nikdo a nastal bankrot a začala Francouzská revoluce 1789. Britské impérium založili a spravovaly britské společnosti. Ani Indický subkontinent nebyl britský stát, ale byla to armáda britské Východoindické společnosti. Tato společnost vydržovala armádu 350 000 vojáků, což bylo o mnoho více než měla Britská koruna. Až v roce 1858 Británie Východoindickou společnost znírodnila a získala tak i Indii.
* Společnosti byli velmi propojené s vládami. V roce 1840 vypukla první opiová válka mezi Británii a Čínou. Východoindická společnost bohatli z vývozu drog, které však ničily Čínu a ta se rozhodla je zakázat. Společnost však vytvořila silný tlak na vládu, aby zakročila, a tak Británie vyhlásila Číně válku ve jménu “svobodného obchodu”. Číňané prohráli a Britové mj. získali pod nadvládu Hongkong, který se stal základnou pro obchodování s drogami.
* Ve své extrémní podobě je důvěra ve svobodný trh (anarchkap) stejně naivní jako víra ve velikonočního zajíčka, protože trh nezávislý na politice neexistuje. Trh nemá prostředky, jak se bránit proti násilí a krádežím (viz Mississipská společnost), problémem je i monopol.
* Cukrová třtina v Americe. Její výroba je velmi pracná, a tak bylo na plantáže dovezeno na 10 000 000 otroků, kteří pracovali v hrozných podmínkách. Obchod s otroky neovládal žádný stát, řídil se zákonem nabídky a poptávky, vytvořil je svobodný trh. V 18. století se zisk z investic do obchodu s otroky pohyboval kolem 6 procent ročně. Podobně to bylo s Velkým bengálským hladomorem, britskou společnost zajímal hlavně zisk a nestarala se o to, jak lidi žijí. Kapitalismus zabil miliony lidí bezohledností a čirou chamtivostí. Jen svobodný trh nefunguje. 
* Belgický král založil v roce 1876 nevládní humanitární organizaci pro průzkum střední Afriky. Získala území o 20 - 30 mil. lidí a začalo se mu říkat Svobodný stát Kongo. V důsledku drancování Belgičané vyvraždili až 10 mil. jeho obyvatel. 
## Kapitola 17
* Střelný prach vynalezli v Číně, zde ho však používali k výrobě ohňostrojů. Všimli si, že se dá převést teplo na pohyb (např. u varné konvice). Až o 6 století dále se začal používat jako zbraň. Objev přeměny tepelné energie na pohybovou pak vedl ke vzniku parního stroje v Anglii kolem roku 1700 a započala průmyslová revoluce. Později se stroj zdokonalil připojil k tkalcovskému stavu a Británie se stala přes noc odevní velmocí. V roce 1825 připojili k parnímu stroji vozíky, postavili je na koleje a vznikl vlak. Od roku 1830 pak začal vozit i lidi (mezi Liverpoolem a Manchesterem), nejen materiál.
* Degradovali jsme zvířata jen na stroje. Harlowovy sirotci - experiment, kdy byly opice odebrány matce po narození. V kleci pak měli dvě náhradní matky - jedna měla láhev s pitím a nevypadala jako jejich matka, druhá byla hadrová a jako matka vypadala. Opice se držely té látkové, přestože neměla jído. Připomínala jim jejich vlastní matku. Byl tak prokázán jejich citový svět.
* Konzumentarismis považuje maximální spotřebu za dobrou věc. Šetrnost je nemoc, která by se měla léčit.
## Kapitola 18
* Váha všech chovných zvířat je dohromady 700 mil. tun, váha všech volně žíjících druhů je jen 100 mil. tun. Žiraf je na světě 80 000, ale chováme 1,5 miliardy kusů skotů. 
* Průmyslová revoluce zavedla také časový plán. Jakmile továrny zavedly pravidelnou pracovní dobu, začaly se hodinami řídit i školy, úřady a obchody. Zásadní vliv mělo zavedení jízdního řádu v dopravě. Každé město mělo svůj čas, když bylo v Londýně 10:00, v Liverpoolu mohlo být třeba 10:20. To působilo zmatek, a tak v roce 1847 vznikl jednotný jízdní řád podle časomíry greenwichské observatoře. V roce 1880 pak londýnská vláda nařídila, že se všechny časové řády musí řídit greenwichským časem. 
* Největší změnou však byl rozpad rodiny a místní komunity. Až do nástupu průmyslové revoluce vše řešila rodina a komunita.
* Zapoklesem násilí v dnešním světě stojí vzestup státu. Násilí většinou pramenilo z komunitních sporů, jakmile královská moc zesílila, vzájemné vraždění se snížilo.
* Mnoho lidí se domnívá, že mír nastal hlavně díky příchodu vyspělých západních evropských zemí. Není tomu tak. V J. Americe byla poslední velká válka mezi Peru a Ekvádorem (1941). V Arabském světě se od získání nezávislosti se jen jeden arabský stát pokusil dobýt cizí stát (irácká invaze do Kuvajtu 1990), proběhlo mnoho občanských válek a ozbrojených konfliktů, ale kromě války v zálivu spolu žádné dvě země nevedly válku v tradičním smyslu. V muslimském světě proběhl jen jeden válečný konflikt mezi Iránem a Irákem.
## Kapitola 19
* Co praví výzkumy štěstí? Na penězích záleží. Ale jen do určité hranice, jakmile člověk zvládá pohodlně běžný život, větší částka mu život šťastnější neudělá. 
Náš biochemický, po miliony let evolucí rozvíjený systém je nastavený tak, aby udržoval úroveň spokojenosti na stejné hladině.
Buddha radil, abychom se pomalu odprošťovali nejen od touhy po vnějším úspěchu, ale především touhy po vnitřních pocitech.
## Kapitola 20
* Homo sapiens končí.
