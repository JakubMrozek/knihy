# Pravidlo žádných pravidel: převratná firemní kultura, díky niž Netflix dobyl svět (Reed Hastings)
* Svoboda ve firmě se musí opírat o dva základní principy, ze kterých vyplývá třetí:
   - Koncentrace talentů (zbavit se zaměstnanců, kteří nejsou nejlepší).
   - Upřímnost (zvyknout si na zpětnou vazbu, která motivuje).
   - Omezení kontroly (kontrola existuje jen kvůli malé části zaměstnanců).
* Business založený na zisku z pokut je cesta do pekla. Nelze tak nikdy získat loajalitu ke značce.
* Studie zkoumání výkonu týmu. Do středoškolského týmu byli přijati herci - do jednoho týmu flákač, do dalšího kretén, do dalšího depresivní pesimista. Výkon v týmu klesl o 40%, ostatní v týmu svojí výkonnost také snížili. Nejhorší je depresivní pesimista.
* Jak probíhá zpětná vazba v Netflixu? Ze strany kritizujícího: 1) zpětnou vazbou se má snažit pomoci a 2) má navrhnout řešení; ze strany kritizovaného: 3) má ocenit zpětnout vazbu a 4) může ji přijmout nebo nechat být.
* Koncept neomezené dovolené. Vedoucí mají jít příkladem, o dovolené hodně mluvit a brát si ji (aby se nestalo, že část zaměstnanců nebude brát dovolenou vůbec). Je potřeba nastavit kontext, základní pravidla. Např. dovolenou může mít v jednu chvíli jen jeden člen týmu nebo že v určitém náročném období není možné dovolenou čerpat. Oznámení dopředu.
* Jak vyřešit čerpání financí? Netflix se snaží nemít příliš pravidla. Zaměstnanci by se měli ptát: “Je to v nejlepším zájmu Netflixu?” Pokud zaměstnanec pravidla poruší, měl by následovat vyhazov. Ukázat ostatním, že porušování svobody se netoleruje. 
* Nabízet nejlepší platy na trhu. Raději menší tým z hvězd než velký tým z průměrných lidí. Prémie moc nemotivují, lepší je nabízet vysoký plat hned.
* Nutnost zvyšování platů ještě než o to požádá zaměstnanec. Při střídání zaměstnaní totiž zpravidla zaměstnanec dostane víc než při průběžném zvyšování platu ve firmě.
* Transparentní prostředí. Netflix sdílí se svými zaměstnanci finanční záležitosti, které by je kvůli burze mohly dostat do vězení (zneužití informací konkurencí). Sdílí se informace o důvodech vyhazovu, pouze osobní záležitosti se automaticky nesdílí.
* Efekt trapasu. Atraktivita člověka se může přiznáním chyby zvýšit či snížit podle toho, zda je vnímán jako schopný či neschopný.
* Příběh FedExu. Když banka zakladateli odmítla prodloužit důležitou půjčtu, vzal svých posledních 5 tis. USD, odletěl do Las Vegas a v blackjacku vyhrál 27 tis. USD.
* Zaměstnancům se dává velká svoboda v rozhodování. I když tomu nemusí sám šéf věřit. Proto se přeci pořizují ti nejlepší lidi na trhu, ne?
* Pravidlo “Nikdy se nesnažte zalíbit šéfovi”.
* Jak funguje inovační cyklus Netflixu? 1) Hledat nesouhlas a nápad konzultovat. 2) Velké nápady otestovat. 3) Jakožto informovaný kapitán sázejte. 4) Když to vyjde, oslavte to, když to nevyjde, mluvte o tom.
* Pojetí investování do nových věcí jako sázení. Zaměstnanec má hrst žetonů, které sází. Ne všechny sázky musí dopadnout dobře, ale většina by měla.
* Jak pomoci vyjádření nesouhlasu? Třeba pomocí tabulky s hodnocením. Uvádí se jméno a počet bodů nesouhlasu.
* Metafora firmy jako rodiny není dobrá. Rodina drží své členy vždy. V práci se ale musí propouštět. Lepší je dívat se na společnost jako na tým sportovců, kteří se občas musí vyměnit.
* Test koho si nechat. Polož si otázku u každého svého podřízeného: byla by na tom společnost lépe, kdyby byl XYZ propuštěn? Pokud by vám člen vašeho týmu oznámil, že zítra končí, snažili byste se ho ještě přesvědčit? A nebo byste jeho výpověď přijali a ulevilo se vám? Pokud platí druhá varianta - propustit.
* Platí to i pro dotaz zaměstnance vůči šéfovi. “Co bys dělal, kdybych řekl, že chci přejít k jiné společnosti?”

