# Nauč se to: Jak se s pomocí vědy efektivněji učit a více si pamatovat (Peter Christopher Brown)
* Co lidé často považují za efektivní vůbec efektivní být nemusí. Třeba neustále čtení textu lidé považují za dobrý způsob učení, opak je ale pravdou. Pro učení je potřeba kognitivní námaha. Pokud je učení pracnější, jsou výsledky trvalejší. 
* Přečtení textu dvakrát hned po sobě smysl nemá. Lepší je text přečíst s odstupem, má to lepší účinek, i když docela malý.
* Opětovné čtení vede k iluzi vědění. Lidé si myslí, že text znají, protože jim při dalším čtení příjde povědomý. 
* Velmi dobré je testování jako učební pomůcka. Po přečtení textu odpovíme na testové otázky, popř. můžeme vypsat seznam bodů, které si z textu pamatujeme. To je namáhavější a studie ukazují, že z dlouhodobého hlediska i výrazně účinnější.
* Pokud má člověk vypsat nebo říct celá slova, je to mnohem lepší než odpovídat na otázky A-D či ANO/NE. Ale i tohle je lepší než nic.
* Populární názor je, že by se děti měli učit odvozovat a neučit se věci zpaměti. Oboje však má své místo. “Považujete-li učení zpaměti za irelevantní, neříkejte to svému neurochirurgovi”.
* Efekt generování slova. Doplňujeme chybějící písmena slov. I malé úsilí stačí, aby se slovo lépe pamatovalo.
* Záleží na časovém rozložení testu. Opakovat slovíčku s odstupem po naučení může být dobrý nápad. Vede to k většímu úsilí při vybavování, což znamená i lepší zapamatování.
* Zpětná vazba je velmi důležitá, ale je lepší, když nastane později a ne příliš brzy. Např. při testování se nedívat na výsledek hned, průběžně, ale naopak až na konci testu.
* Rozložení učení do delšího časového úseku. Jednu část dnes, další zítra a tak dále. Podobně je to s tématy (prokládané učení), jedno téma dnes, další zítra ap. Biflování nefunguje.
* Variabilní učení a pokus s házením na koš. První skuoina házela jen ze vzdálenosti 60 cm, druhá z různých vzdáleností kromě vzdálenosti 60 cm. Poté test na 60 cm. Druhá skupina dopadla výrazně lépe. Přenášíme schopnost z jedné oblasti do druhé.
* Vyrušování může pomoci k lepšímu učení. Když žáci četli text s rozmazaným písmem, dosáhli poté lepších výsledků v textu. Podobně to bylo s přeskakováním od jednoho tématu k druhému. Bylo to nepříjemnější, ale vedlo to k lepším výsledkům. Člověk musel vydat více energie na studium.
* Metody opakování. Lepší je napsat krátkou esej po prostudování než jen odpovídat na otázky.
* Metoda pokus-omyl může mít výhodu v tom, že se člověk naučí, že selhání je jen nezbytný krok k úspěchu.
* Metakognice = monitorování vlastního myšlení.
* Myšlení rychlé a pomalé podle D. Kahnemana. Máme dva systémy myšlení. První je pro rychlé úvahy, reagujeme hned, intuitivně, reflexně. Často mu podléháme. A druhý systém je promyšlený, pomalý, kontrolní.
* Snažíme se odstranit neurčitost. Zajímavý experiment při poslechu telefonního hovoru během vyplňování kognitivně náročné úlohy. Pokud člověk slyšel obě strany hovoru, byl rušen méně, než když slyšel jen jednu stranu. Podvědomě se snažil snížit neurčitost a doplňoval příběh podle jedné strany, kterou slyšel. 
* Platí to i pro vlastní život. Snažíme se dát vlastní vzpomínky a příběhy do jedné linie, aby do sebe zapadaly. Je nemožné se vyhnout tomu, aby člověk založil úsudek na vlastní zkušenosti. Dochází k zkreslení paměti a pamatujeme si jen prvky, které mají největší emoční náboj. Mezery pak vyplníme detaily, kterou jsou v souladu s našim životním příběhem, i když nemusí být opravdové.
* Inflace představ. Představujeme si nějakou událost pořád dokola, až tomu člověk začne věřit, že se opravdu stala.
* Sugestivní otázky. Pokud svěděk podstoupil hypnózu, kde zjišťujeme věci kolem dané události, tento svědek pak už nesmí být použit u soudu, protože je zde vysoká pravděpodobnost, že si věci pamatuje jinak.
* Interference jinými událostmi. Případ, kdy znásilněná žena popsala jako útočníka toho, koho viděla chvíli předtím v televizi.
* Prokletí znalostí. Tendence podhodnocovat, kolik času ostatním zabere naučit se nějakou věc. Typicky se to týká učitelů, mají tendenci vidět věci jednodušší, než jsou. 
* Zkreslení zpětného pohledu “já jsem to věděl”. Když se zpětně podíváme na nějakou událost, vypadá jako naprosto samozřejmá. V dané chvíli ale nebyla.
* Známý princip tisíckrát opakovaná lež se stane pravdou. Když jsme nějakému podnětu vystaveni opakovaně, začneme mít po chvíli pocit, že jde o pravdu, i když je to lež. Je to známé.
* Iluze plynulosti. Zaměňujeme plynulost čtení s ovládáním textu. Při čtení získáme pocit, že je to jednoduché, ale praktická aplikace nás vyvede z omylu.
* Sociální nákaza vzpomínek. Někdo řekne nové detaily společné události a my si je zapamatujeme, jakože se opravdu staly.
* Efekt falešného konsenzu. Očekáváme, že ostatní budou mít stejné poznatky a názory jako my.
* Dunning-Krugeruv efekt. Lidí nadhodnotí své schopnosti, nedokáží vnímat rozdíl mezi svým výkonem a chtěným výkonem. Výsledkem je, že se člověk nechce učit, má pocit, že to nepotřebuje. Řešením je zpřesnit metakognici, tedy uvažování o sobě samém. Třeba když si děti v tělocviku vybírají do svých týmů ostatní děti, tyto děti mají ihned zpětnou vazbu, co si o jejich výkonu myslí ostatní. Kdo zůstane poslední, je toho schopnosti jsou vnímány jako nejhorší. V běžném životě jinak takovou zpětnou vazbu nemáme.
* Unschooling = teorie, že co žáka zaujme, bude pro něj nejlepší zdroj učení. Teorie učení řízené studenty = studenti si sami vybírají, co se chtějí učit, jakým tempem a metodami. U naprosté většiny studentů to efektivní není, učit se neumí, přecení své schopnosti.
* Dyslexie postihuje kolem 15% populace. Způsobuje neschopnost “udržet niť” v textu. Dyslexie je hodně rozšířena mezi vězni, nedokázali se vyrovnat s handicapem. Dá se to ale překonat, příkladem je Richard Branson.
* Nízce auditivní lidé. Neschopnost soustředit se třeba na přednáškách.
* Preferovaný styl učení (vizuální, auditivní) pravděpodobně není různý u lidí (tedy není pravda, že se část učí lépe vizuálně, část poslechově ap.). Nebyla zjištěna významná závislost. Naopak jsou ale důležité různé styly učení u různých informací (třeba vizuální u zeměpisu ap.).
* Člověk disponuje dvěma druhy inteligence. Fluidní inteligence (vrozená) je schopnost uvažovat, vidět vztahy, abstraktně myslet a udržovat informace v mysli, zatímco řešíte problém. Krystalická inteligence (získaná) zahrnuje akumulované informace o světě, postupy a mentální modely, které jsme si vytvořili na základě učení a zkušenosti.
* IQ testu neříkají vůbec nic o budoucím potenciálu. Zajímavější je dynamické testování. Uděláme nejprve první test, pak se zaměříme na zlepšení, použijeme metody jako reflexe, trénink, rozložené učení ap. A pak následuje test znova a zjistíme, jak se situace změnila.
* Neuroplasticita mozku neboli jeho proměnlivost. Mozkové obvody nejsou pevně dané, naopak se vyvíjí. Nejvíce synapsí má mozek dětí, zhruba kolem 1 či 2 let mají děti počet synapsí o 50% více než průměrný člověk. Tento stav trvá do puberty, pak se začne počet synapsí snižovat a kolem věku 16 let už je ve stavu, ve kterém přetrvá do dospělosti. Má cca 150 biliónů spojení.
* Učení obsahující úsilí prokazatelně mění mozek.
* URychlost mentálních schopností je určena objemem neurálních spojení a tento objem je v počátcích dán geny. Jejich rozvoj ale dále pokračuje. Intelektuální vývoj je celoživotní dialog mezi zděděnými sklony a našimi životními zkušenostmi.
* UPodobně jako se v průběhu let zvýšila výška, se zvyšuje i IQ. Za 60 let se v USA zvýšilo IQ o 18 bodů (Flynnův efekt). Může za to především prostředí, tedy množství možností k rozvoji dovedností. Děti z bohatších rodin mají vyšší IQ a dokonce mají vyšší IQ i děti z chudých rodin, které byly adaptovány do bohatších rodin.
* UIQ zásadně ovlivňuje výživa. Pokud se těhotným, kojícím a batolatům dávaly doplňky výživy (masté kyseliny), jejich IQ narostlo o 3,5 až 6,5 bodů.
* UZapojení chudých dětí do brzkého vzdělávání zvýší IQ i o 4 body, resp. až o 7, pokud se intervence koná v dětském centru. Důležitý je kognitivní trénink. Dítě dostane pomůcky, knihy, hlavolamy. Čtení dětem ve věku do 4 let velmi pomáhá, obzvláště, pokud se aktivně zapojuje.
* ULze zvýšit fluidní inteligence? Zatím to vypadá, že nikoliv, nejsou přesvědčivé důkazy.
* UDůležité je růstové nastavení mysli. Tedy přesvědčení, že inteligenci mohu zvýšit, že mohu zlepšovat své schopnosti. Různé experimenty, kde děti buď chválili za výkon a nebo za snahu. Chvála za snahu byla výrazně lepší, děti to motivovalo k řešení i složitějších úloh, naopak děti chválené za dosažení výkonu pak složitější úlohy vzdávaly. Dítě chválené za snahu vidí v selhání nedostatečnou snahu a bude hledat cestu k řešení. Naopak dítě chválené za výsledek získá pocit, že selhání je důsledek jeho malé inteligence, kterou nemůže změnit.
* UMnemotechnické pomůcky. Např. akronymy, tj. počáteční písmena (DEKA - seznam vitamínů v tucích) nebo zapamatování pomocí věty (každé počáteční písmeno něco znamená, dohromady je to slovo, které si chceme zapamatovat). Metoda loci (paměťové paláce). 
