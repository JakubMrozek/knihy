# Chystáte se udělat strašlivou chybu! Jak kognitivní zkreslení kazí váš byznys a jak to můžete změnit (Olivier Sibony)
* Storytelling je past dobrého příběhu. Vytváříme si vlastní líbivý příběh z nesouvisejících faktů. Hledáme důkazy, které nás utvrzují v našem přesvědčení. Přijde k nám charismatický člověk a nabídne příběh, kterému chceme věřit (např. příběhy o letadlech, která vyhledávají ropu z výšky).
* Konfirmační zkreslení způsobuje, že přehlížíme fakta, která vyvracejí naše prvotní přesvědčení. Například “myside bias” (zaujatost pro vlastní tábor), názorové bubliny na sociálních sítích.
* Konfirmační zkreslení nesouvisí s inteligencí. Krize reproduktibility, kdy se vyskytují studie, které nelze replikovat, protože vědci použili třeba metody výzkumu, které podpoří jejich tezi. 
* Sklon věřit šampionům a zkušenostní zkreslení. Příklad s R. Johnosnem ve firmě J. C. Penney. Přišel z Apple, kde vybudoval Apple Store a lidé věřili, že na základě této zkušenosti dokáže to samé i v J. C. Penney. Skončilo to fiaskem. Nechtěl provést ani testování na skupině lidí, “protože tohle v Apple se nedělalo”. 
* Atribuční chyba. Přisuzujeme úspěch (či neúspěch) jediné osobě a podceňujeme vliv okolností či náhody. Viz výše, případ R. Johnsona a Apple. Přisuzujeme mu veškerý úspěch a ignorujeme fakt, že šlo o unikátní produkty jako prodej iPodu, iPhone a iPad a je možné, že kdyby jejich Apple store vypadaly jako jiné obchody, že by měly stejné prodeje.
* Haló efekt. Vytváříme si celkovou představu na základě několika málo nejvýraznějších rysů. Na základě obdivovaného úspěchu S. Jobse se domníváme, že vše, co dělal, je obdivuhodné. Snažíme se napodobovat “best prectices” úspěšných firem, i když tyto praktiky nemusí být (jediným) důvodem jejich úspěchu. Jsou v našem případě tyto praktiky použitelné? Určíme si nejprve firmu, která je v našich očích nejúspěšnější, a poté si odvozujeme úspěchy, o kterých si myslíme, že vedly k jejímu úspěchu. 
* Klam přeživších. Soustředíme se pouze na úspěšné příklady a opomíjíme ty neúspěšné. O neúspěšných případech se nedočteme a případně zpětně vidíme, co bylo špatně, takže to vypadá, že se tomu snadno vyhneme.
* Kdy použít intuici (rozhodování na bázi aktivace poznání)? Musí existovat podmínky pro vznik odbornosti: a) pravidelné (předvídatelné) prostředí, b) dostatečně dlouhá praxe a c) rychlá a jasná zpětná vazba. Expertní intuici mohou mít třeba hasiči, piloti, šachisti. Naopak ne však psychiatři, soudci či obchodníci na burze. 
* Vhodnost intuice je nutné posuzovat pro každé rozhodnutí zvlášť. Obecně lze říct, že čím strategičtější rozhodnutí je, tím horší je spolehat se na intuici. Ke strategickým rozhodnutím dochází vzácně, jde o nejisté prostředí a s nejednoznačnou zpětnou vazbou.
* Heuristika je objevování nových poznatků, přístupů ap. s pomocí kreativity, bez přesně stanovených logických pravidel.
* Zkoumání předpovědi tří set expertů a cca 82 tis. jejich výroků na ekonomickou a politickou budoucnost. Dospěl k tomu, že předpovědi jsou horší, než kdyby odpovídali zcela náhodně a horší než prognózy laiků.
* Nadměrná sebedůvěra se projeví a) přeceněním vlastních schopností (90% řidičů si myslí, že patří k 50% těch nejlepších), b) příliš optimistickými plány (klám plánování - 86% megaprojektů končí překročením původního harmonogramu i náklady), c) nadměrnou přesností úsudku (příliš důvěřujeme svým odhadům) d) podceněním konkurence (jak zareaguje konkurence na můj úspěch?).
* Optimismus je k úspěchu zapotřebí. Racionální pesimisté budou postupovat klidně, ale dlouhodobě, lídři jsou ale optimisté, kteří měli štěstí a uspěli.
* Přistupovat s optimismem k tomu, co mám pod kontrolou. A naopak k tomu ostatnímu se snažit být maximálně realistický.
* Efekt ukotvení. Při odhadech se vztahujeme k číslům, které máme v hlavě, i když nejsou relevantní. Např. lidé měli odhadovat skutečný věk, když umřel Mahatma Gandhi. Jedné skupiny se ptali, zda zemřel dříve či později než v 9 letech. Druhé skupiny se ptali, zda zda zemřel dříve nebo později než ve 140 letech. Druhá skupina poté tipovala výrazně vyšší věk umrtí.
* Eskalace závazků. Snažíme se, aby ztráty nebyly zbytečné a tak investujeme do budoucích projektů, i když nemohou vydělat. Nechceme přijít o vynaložené náklady, efekt utopených nákladů. Zvýšené úsilí v budoucnosti se snažíme ospravedlnit ztrátou v minulosti. Nejhorším příkladem je válka, aby “vojáci nepadli zbytečně”, pošlou se do boje další a další vojáci, i když je válka prohraná. Platí to třeba i pro knihu, která člověka už nebaví, už jsem vynaložit úsilí, tak ji dočtu.
* Preference aktuálního stavu. Získáme dvě dědictví, v jednom případě jsou prostředky již investované, v druhém máme peníze na účtu. Pravděpodobně na investici nešáhneme, raději preferujeme nicnedělání.
* Firmy málo riskují, může za to a) averze k ztrátě (více prožíváme ztrátu nějaké částky než její získání), b) averze k nejistotě (volíme raději vyčíslené riziko než neznámé riziko), c) zkreslení zpětného pohledu (lidé mají pocit, že “to celou dobu věděli” a potom kritizují manažery za nějaké rozhodnutí).
* Kvůli averzi k ztrátě je výhodnější upozornit zákazníka na možnou ztrátu než mu nabídnout zisk (“tato nabídka bude trvat ještě 3 dny”).
* Proč je někdy problém s averzí k riziku a jindy s přílišným optimismem? Nadměrná sebedůvěra se projevuje v odhadech a naopak velká ustrašenost v rozhodnutí.
